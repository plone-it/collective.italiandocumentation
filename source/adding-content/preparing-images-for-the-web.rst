.. _preparing-images-for-the-web:

Preparare le immagini per il web
--------------------------------

**Preparare le immagini per il web è una parte essenziale per utilizzare le immagini in Plone,
come in qualsiasi contesto online.
Come vedrai, le dimensioni contano.**

Molte fotografie utlizzate dagli utenti sono scattate con una fotocamera digitale,
ma possono anche essere immagini acquisite da scanner,
illustrazioni grafiche realizzate con software specifici e altri tipi di immagini particolari.
Prendiamo il caso di una foto di una farfalla scattata con una fotocamera digitale.

Le fotografie digitali scattate con macchine fotografiche moderne sono di solito troppo grandi
per essere inserite direttamente su un sito web,
quindi hanno bisogno di essere ridimensionate.
Un tipico design di un sito web potrebbe avere una larghezza di circa 1000 pixel.
Quando una foto viene scattata con una moderna macchina fotografica,
può avere diverse migliaia di pixel di larghezza e altezza,
e quindi risultare di diversi megabyte di dimensione come file.
Dovrai quindi utilizzare software appositi che ridimensionino l'immagine in qualcosa di meno di 1000 x 1000 pixel,
molto spesso serviranno anche dimensioni più piccole.

I software che si utilizzano per visualizzare o stampare le foto digitali
hanno spesso questa funzionalità di ridimensionamento,
in alternativa si potrebbero utilizzare software di grafica come Corel Draw, Adobe Photoshop, Irfanview, o Gimp.
Il ridimensionamento di un'immagine, a volte chiamato ricampionamento,
è una funzione standard che spesso si trova nei software di fotoritocco sotto la voce di menu Immagine.

Come facciamo a sapere di che dimensione di larghezza in pixel abbiamo bisogno per ridimensionare la nostra immagine?
Dipende. Per un "head shot", una fotografia da inserire in una biografia,
forse 200 pixel di larghezza potrebbero bastare.
Per una foto di gruppo, 200 pixel risulterebbero troppo poco per consentire l'identificazione delle persone 
nella fotografia, quindi magari si potrebbe aver bisogno di una larghezza di almeno 400 pixel.
Per una immagine di una mappa presa da scanner,
forse la larghezza dovrebbe essere di 1000 pixel per permettere di visualizzare i dettagli della mappa.

Dopo aver salvato l'immagine ridimensionata,
diamogli un nome che indichi il nuovo formato (ad esempio, butteryfly-resized-300px.jpg).
Il formato del file è di solito jpg (o. jpeg). Altri formati comuni per le immagini sono png e gif.
Prendi nota dove salvi le immagini sul tuo computer, in modo da trovarle facilmente quando 
le carichi sul tuo sito web Plone.

.. figure:: ../_static/image_resizing.png
   :align: center
   :alt: image\_resizing.png


**Per riassumere**:

#. Scatta la fotografia con la tua fotocamera, o trova un'immagine esistente che desideri utilizzare
#. Trasferiscila sul tuo computer
#. Utilizza software di fotoritocco sul tuo computer per ridimensionare la fotografia o l'immagine
#. Carica la fotografia o l'immagine sul tuo sito Plone

