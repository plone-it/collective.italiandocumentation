Aggiungere Pagine
=================

Le pagine in Plone possono variare molto, ma ad ogni modo sono
sempre "pagine web".

Per aggiungere una pagina, utilizza il menu *Aggiungi...* dentro ad una
cartella: 

.. figure:: ../_static/addnewmenu.png
   :align: center
   :alt: 

Seleziona la voce **Pagina** dal menu a discesa e vedrai il pannello
*Aggiungi pagina*:

.. figure:: ../_static/editpagepanelplone3.png
   :align: center
   :alt: 

I campi **Titolo** e **Descrizione** sono i primi in alto, riempili in
maniera appropriata. C'è un campo *Commento alle modifiche* in fondo,
un normale campo di testo utile per memorizzare eventuali annotazioni
che descrivano le modifiche fatte al documento. Questo è utile per le 
pagine sulle quali potresti dover collaborare con altri.

Al centro del pannello c'è il campo **Testo del documento**. Il software
utilizzato per la composizione delle pagine è comunemente detto
*editor di testo visuale* e nello specifico in Plone si utilizza TinyMCE.
Questo permette di comporre le pagine in maniera visuale  o WYSIWYG (*What You
See Is What You Get*, quello che vedi è quello che avrai). Ad esempio
quando applichi uno stile grassettato ad una parola, vedrai immediatamente
il risultato del nuovo stile applicato.

Le persone normalmente si trovano subito a proprio agio con l'approcio
utilizzato dagli editor WYSIWYG. Vedremo in maniera più approfondita
questo argomento più avanti in questo manuale.

Linguaggi di markup
-------------------

Se preferite scrivere il testo delle pagine utilizzando i formati di
markup, è possibile disabilitare l'editor di testo visual nel pannello
delle preferenze personali, e rimpiazzare così TinyMCE con un campo di
testo semplificato. I formati di markup disponibili in Plone sono:

- `Markdown <http://en.wikipedia.org/wiki/Markdown>`_
- `Textile <http://en.wikipedia.org/wiki/Textile_%28markup_language%29>`_
- `Structured Text <http://www.zope.org/Documentation/Articles/STX>`_
- `Restructured Text <http://en.wikipedia.org/wiki/ReStructuredText>`_

Ogniuno di questi necessita di aggiungere speciali codici per la
formattazione all'interno del testo. Ad esempio, con la formattazione
structured text, mettere tra doppi asterischi una parola o una frase le
renderà con stile grassettato così \*\*Questo testo sarebbe grassettato\*\*.
Vale la pena di imparare questi formati di markup per aumentare la velocità
di input se si creano molte pagine o se sei appassionato di questo approcio
leggermente più tecnico di inserimento del testo.
Alcune persone preferiscono questi formati non solo per la velocità in sè ma
anche per la fluidità di espressione. 

