Aggiungere un'Immagine
=======================

**Aggiungere immagini in un sito web Plone è un'attività di base che può
comportare un po' di lavoro sul tuo computer locale, ma è essenziale
perché fotografie, mappe e grafica personalizzata sono molto importanti nei
siti web.**

`Preparare un immagine per il web
<../adding-content/preparing-images-for-the-web.html>`_

.. note:: 
    Ricorda di utilizzare per tutte le immagini i formati di file comunemente accettati come standard sul web.
    I formati accettabili includono: JPG, JPEG, GIF e PNG. Non usare i formati BMP
    e TIFF, poichè non sono supportati da tutti i browsers.

Quando vuoi caricare una immagine, utilizza il menu *Aggiungi…*
(vedrai il menu *Aggiungi…* solo dopo aver effettuato l'accesso): 

.. figure:: ../_static/addnewmenu.png
   :align: center
   :alt: add-item-menu-image.png

Dopo aver cliccato per aggiungere una **Immagine**, vedrai il pannello
*Aggiungi Immagine*:

.. figure:: ../_static/addimage.png
   :align: center
   :alt: add-image.png

Ci sono i campi Titolo e Descrizione (campi intesi come "campi di immissione
dati"), così come visto nel caso della creazione di una cartella. In fondo al pannello c'è un campo per caricare
un'immagine. Analizziamo i tre campi di immissione dei dati:

-  *Titolo* - Inserisci il testo che preferisci, compresi spazi bianchi e
   punteggiatura (Plone gestisce automaticamente l'adattamento del titolo per generare l'URL dell'immagine)
-  *Descrizione* - È sempre una buona idea valorizzare questo campo, anche se non è obbligatorio
-  *Immagine* - Il campo Immagine è una casella di testo seguita da un bottone *Sfoglia…*. Nella casella di testo, tuttavia,
   non devi scrivere niente: clicca sul bottone Sfoglia e potrai
   scegliere il file da caricare selezionandolo direttamente dalle cartelle presenti sul tuo computer
   (per fare questo, è utile tenere bene a mente in quale cartella del proprio computer è stata salvata 
   l'immagine da caricare).

Poichè Titolo e Descrizione non sono campi obbligatori, 
per caricare un'immagine sul tuo sito Plone tutto quello che serve è selezionare l'immagine stessa
sul tuo computer tramite il bottone Sfoglia e
cliccare sul bottone Salva presente nella parte inferiore del pannello. 
Dovrai aspettare qualche secondo per il completamento del
caricamento (qualche minuto, se hai una connessione internet lenta).
Un'anteprima dell'immagine verrà visualizzata al termine del
caricamento.

A partire da Plone 4, le immagini e i file che vengono caricati sul sito
hanno un loro ID (URL), basato sul Titolo inserito tramite il campo visto in precedenza.
Se il campo Titolo non viene valorizzato (non è obbligatorio),
l'URL assegnato all'immagine (o al file) sarà generato utilizzando
il nome del file.
