Definizione dei Criteri
=======================

**Definizioni ed esempi dei vari campi criteri disponibili**

:Data: 18-04-2014
:Traduzione: Federica D'Elia
:Impaginazione: Federica D'Elia
:Revisione: Giovanni Giangiobbe

Il potere delle Collezioni dipende certamente dai criteri che si possono impostare per esse.
Imparare come utilizzare i diversi Criteri vi permetterà di creare
Collezioni molto utili. In questa sezione, useremo
esempi per illustrare i molti modi di utilizzare i Criteri.

**Categorie**
--------------

Il criterio Categoria consente di ricercare il **campo Categoria** degli
oggetti. Perchè funzioni, è necessario aver specificato prima le Categorie per i contenuti
(questo è fatto tramite la scheda Categorizzazione sugli
oggetti contenuto). Un esempio di come sia possibile utilizzare questo campo è
creare una Collezione che riporti tutti gli oggetti relativi alla
Categoria *Organizzazione*. Siamo in grado
di selezionare il valore *Organizzazione* per il nostro criterio. Quindi, salvando
questo criterio e visualizzando la nostra Collezione, i risultati saranno tutti gli
oggetti di contenuto che avevamo marcato con la Categoria *Organizzazione*.

Ancora una volta, i valori disponibili sono completamente dipendenti da ciò che
abbiamo specificato sui nostri oggetti nella scheda Categorizzazione.

**Creatore**
------------

Quando utilizziamo il criterio Creatore, stiamo **creando un filtro sugli oggetti basato su
chi li ha creati**. Ciò potrebbe essere utile se si vuole creare una
sezione autore, in cui si desidera visualizzare solo i contenuti sul tuo
sito che sono stati creati da un certo autore.

Abbiamo diverse opzioni per questo tipo di criterio. Essi
ci permettono di limitare il creatore alla persona attualmente connessa,
immettere manualmente il nome di un altro utente, oppure selezionare gli utenti da un elenco.

Se si vogliono visualizzare i risultati di più utenti, è necessario
utilizzare l'opzione **Elenco dei Valori**. In caso contrario, si usa normalmente 
l'opzione Testo, a meno che il creatore che si vuole selezionare non siate voi stesso, nel qual
caso si utilizza l'opzione Limita a Utente Attuale.

**Descrizione**
---------------

Il campo Descrizione è essenzialmente un criterio che funziona come le ricerche testuali sul sito,
fatte con un campo di tipo **search box** dove immettere i termini da cercare.
Tuttavia, invece di cercare nel titolo e nel corpo di una pagina, la collezione
**effettuerà una ricerca solo per il testo nel campo Descrizione** di un contenuto.
Questo criterio è realmente utile solo se si compila il
campo Descrizione in modo coerente per tutti i tipi di contenuto.

**Posizione**
-------------

Utilizzare il criterio Posizione è molto simile a specificare una posizione nella
ricerca di un documento sul disco rigido del tuo PC. Specificando un criterio Posizione,
**i risultati che vengono visualizzati nella tua Collezione
provengono solo da quella posizione**, tipicamente una Cartella. Ciò può essere utile se
si desidera visualizzare solo il contenuto che si trova nella sezione Chi siamo del
sito, per esempio. Il criterio Posizione è anche utile per restringere risultati delle Collezioni
quando è combinato con altri criteri.

Per specificare una Posizione, è sufficiente fare click sul pulsante **Aggiungi**, si apre quindi
una nuova finestra che mostra una directory del tuo sito. Se seguiamo il nostro
esempio e vogliamo cercare la sezione Chi siamo del nostro sito, dobbiamo
fare click sul pulsante Inserisci accanto alla cartella Chi siamo.

È possibile aprire le cartelle per visualizzare i contenuti in essi presenti sia
facendo clic sul pulsante Sfoglia, sia facendo click direttamente sul titolo della cartella che
si desidera aprire. È inoltre possibile utilizzare la casella di ricerca per cercare il Titolo di
un oggetto.

**Testo Ricercabile**
---------------------

Il Testo Ricercabile è un criterio molto utile. È simile al box di ricerca
sul tuo sito o un motore di ricerca Internet. Prende il testo
che hai indicato, cerca il Titolo, la Descrizione, e il Corpo di tutti gli oggetti e
restituisce **quelli che hanno la parola o la frase specificata**. Ciò è utile
quando si desidera trovare oggetti che hanno a che fare con una certa cosa,
soprattutto se la parola o la frase appare in molti tipi di contenuto.
Utilizzando LearnPlone.Org come esempio, se voglio creare una Collezione
che consente di visualizzare tutti gli oggetti che fanno riferimento alla parola Collezioni, lo devo fare
utilizzando il criterio Testo Ricercabile, specificando *collezioni* come valore del criterio.
Tutti i Tutorial, Video, voci di Glossario, ecc con *Collezioni* nel Titolo,
nella Descrizione, o nel Corpo del Testo dovrebbero quindi comparire come risultati delle Collezione.

**Contenuti Correlati**
-----------------------

Il campo Contenuti Correlati è un altro campo, come Categoria, che **deve essere
specificato su un oggetto contenuto prima di essere utilizzato per una Collezione**.
Il campo Contenuti Correlati su un oggetto consente di specificare quali altri oggetti
nel tuo sito sono simili o sono rilevanti per l'oggetto creato.
Specificando questo campo quando si crea un oggetto, è possibile creare una rete di
contenuti correlati che faranno riferimento a vicenda (si pensi a un
tipo di funzione "vedi anche"). Una volta fatto questo, è possibile utilizzare
il criterio Contenuti Correlati in una Collezione, per visualizzare tutto ciò che è collegato a un specifico
oggetto.

Ad esempio, se abbiamo creato contenuti che hanno come Contenuti correlati
le pagine Nostro Staff, Storia, e la Homepage Chi siamo,
possiamo selezionare questi valori per il criterio della Collezione,
e la nostra collezione visualizzerà tutti i contenuti che hanno quei valori come contenuti correlati.

Se avessimo scelto la pagina Storia come valore dell'opzione del criterio Contenuti correlati,
la nostra Collezione mostrerebbe tutto ciò che è legato alla pagina Storia.

Tenete a mente che, se ad esempio scelgo la pagina Storia come valore dell'opzione del criterio Contenuti correlati,
la collezione non tirerà fuori tutti i contenuti impostati come Contenuti Correlati della pagina Storia,
ma tutti i contenuti che hanno la Pagina Storia come Contenuto correlato.

**Stato**
---------

Utilizzare il criterio Stato è molto semplice. Ci permette di **fare una selezione in base allo
stato pubblicato o privato**. È una buona idea limitare
le Collezioni agli elementi visibili pubblicamente **impostando il filtro sullo stato pubblicato**, in modo che 
i contenuti privati non appaiano nei risultati della Collezione. Può essere utile anche impostare il filtro sullo
stato Privato. Per esempio, un amministratore del sito
potrebbe desiderare di vedere rapidamente i contenuti privati, in modo da poter determinare
quale lavoro deve essere ancora fatto e che cosa potrebbe essere cancellato.

**Date**
--------

Avrete notato che sono **disponibili parecchie date**
da utilizzare come Criteri. Poiché ci sono un grande numero di
date, esse avranno una propria sezione nel manuale.

