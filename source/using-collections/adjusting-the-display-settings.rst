Regolazione delle Impostazioni di Visualizzazione
=================================================

Ulteriori informazioni su come le impostazioni di visualizzazione possono modificare l'aspetto della pagina Collezione

Mentre il punto di forza delle Collezioni sta nei Criteri, le impostazioni
di display possono fare una grande differenza nel modo in cui la vostra Collezione sarà
mostrata. Tutte e tre le impostazioni che tratteremo in questa sezione possono essere
trovate facendo click sulla scheda **Modifica** di una Collezione.

**Eredita Criteri**

Selezionando l'opzione **Eredita Criteri**, la Collezione
erediterà i Criteri da una Collezione padre. Questo è utile solo quando si
utilizzano Collezioni Subordinate. Se questa opzione è selezionata, è possibile creare un'altra
Collezione che è più specifica rispetto al Padre, pur mantenendo
i Criteri di base del Padre. Un semplice esempio potrebbe essere una
Collezione Padre per la visualizzazione di tutti gli Eventi in un sito, e una Collezione Subordinata
che visualizza Eventi (ereditando i Criteri) *ma solo* gli
Eventi con una particolare parola chiave.

**Limita i Risultati della Ricerca**

Possiamo usare Limita i Risultati della Ricerca per limitare il numero di risultati che
verranno visualizzati *per pagina*. In questo modo se abbiamo una Collezione
che sta mostrando Notizie, siamo in grado di limitare i risultati a cinque o dieci,
invece di mostrare tutte le Notizie in un singolo elenco di grandi dimensioni.

**Visualizza come Tabella**

Visualizza come Tabella è semplicemente un altro modo per visualizzare i risultati di una
Collezione. Invece di avere una Collezione che mostra i risultati in una lista, possiamo **generare una tabella** con i risultati, e impostare esattamente le informazioni che desideriamo visualizzare sui risultati. Si può
personalizzare la tabella selezionando **Colonne della Tabella** a partire da sinistra e
facendo clic sul pulsante freccia destra per spostare l'indice sulla destra.
Nell'esempio precedente abbiamo scelto di includere il Titolo dell'oggetto, i suoi Creatori
e la Data di Pubblicazione. È possibile utilizzare qualsiasi numero di colonne, o tutte
se lo si vuole.

Quando si considera cosa scegliere, bisogna tenere presente che non tutti gli oggetti
disporranno delle informazioni per ogni colonna disponibile. Per esempio, la
**Data di Inizio** e la **Data di Fine** valgono solo per gli Eventi. Pertanto, se si
aggiungono queste colonne e la tabella include Pagine oltre agli Eventi allora
le righe per le pagine non avrebbero le date di inizio e di fine compilate.
L'altra cosa da considerare è che più colonne stai mostrando
più affollata diventerà la tabella. La migliore regola è quella di
visualizzare solo ciò che è assolutamente necessario.

Alcune note ulteriori sulla selezione delle colonne: è possibile selezionarne più di una alla 
volta tenendo premuto il tasto (Ctrl) mentre si fa click. Se si desidera 
rimuovere una colonna, selezionarla a destra e fare clic sul pulsante freccia sinistra. 
Inoltre è possibile aggiungere e rimuovere le colonne con un doppio click sul loro 
nome. 
