Controllo avanzato
=====================

**Il sistema di controllo della pubblicazione, alla voce del menu avanzate, ha caratteristiche 
sofisticate per impostare la disponibilità per data e per contesto.**

Il menu *Stato* ha una voce *Avanzate*...:

.. figure:: ../_static/statemenu.png
   :align: center
   :alt: state-menu.png


che porta al pannello per la gestione *avanzata* della pubblicazione:

.. figure:: ../_static/stateadvanced.png
   :align: center
   :alt: null

Di seguito una spiegazione dell'immagine: partendo dall'inizio del pannello c'è una
casella che mostra il contenuto che sarà interessato dalla modifica dello
stato di pubblicazione. Nel caso mostrato nella figura, la cartella "Long-tailed Skipper" sarà interessata
da questo cambiamento.

Il campo successivo, *Includi gli elementi contenuti*, è una casella per controllare se
il cambiamento di stato debba avere effetto solo sull'oggetto selezionato (la cartella
"Long-tailed Skipper") o anche sugli elementi contenuti, includendo sia eventuali sottocartelle 
e relativi sottocontenuti sia altri tipi di elementi. Questa è una casella importante. 
Ti permette di cambiare semplicemente lo stato
di un'intera sezione del sito internet. 
Per esempio, la cartella "Long-tailed Skipper" potrebbe contenere 
quattro sottocartelle: una per le fotografie, una per le occorrenze speciali, 
una per la tassonomia e una per delle descrizioni, tutte lasciate *private*
durante il lavoro iniziale per la creazione della sezione. Tutte
possono essere rese pubbliche -- possono essere *pubblicate* -- selezionando
questo controllo e selezionando *Pubblica* in basso prima di salvare.
Analogamente, la scelta *Sottoponi per pubblicazione * può essere usata nei siti web
dove gli editori revisionano cosa pubblicare.

Allo stesso modo, una intera sezione potrebbe essere immediatamente resa *privata*. Per
esempio, se un agenzia di noleggio auto ha deciso di rimuovere un modello di auto
dalla sua flotta, un'intera sezione del loro sito web dedicato a questa vettura, 
con diverse sottocartelle piene di pagine, immagini e file, potrebbe
essere impostata su *privato*.

I successivi due campi data sono per impostare la *data di pubblicazione* e la *data di scadenza*.
Il loro significato è semplice. Se un elemento o un insieme di elementi devono essere pubblicati
per un certo lasso di tempo, si possono impostare questi campi.

Puoi lasciare un commento con la spiegazione legato a tutti i contenuti interessati dal
cambiamento di stato. Ciò è particolarmente utile quando più persone lavorano
sullo stesso sito web: una persona che ha meno familiarità con un'area del sito web si chiederebbe 
il motivo per cui certi elementi non sono stati pubblicati. Si domanderebbero: "Questa
informazione sembra buona. Perché non è già stata pubblicata?". In seguito però potrebbero leggere
un commento che dice qualcosa del tipo: "Non pubblicare fino a che Richard non abbia fatto dei controlli 
su possibili problemi di copyright per quanto riguarda elementi descritti qui". L'uso dei commenti
è molto utile per annotare informazioni sensibili, anche se si è l'unica
persona che lavora sul sito web, in quanto si potrebbe dimenticare il motivo di una
decisione presa sullo stato di pubblicazione.

Infine, nella parte finale, si può scegliere lo stato da applicare tra quelli disponibili per
questa azione. Varierà, a seconda dello stato attuale dell'elemento.
Ad esempio, se l'articolo è attualmente nello stato pubblicato, non vi
sarà la scelta *pubblica*, se si trova nello stato *privato*, 
non sarà presente la scelta per renderlo *privato*, ecc. Se un elemento è
già pubblicato, in questa parte inferiore del pannello saranno presenti le scelte
per *revocare* e *mandare indietro*, che "annulleranno la pubblicazione" dell'elemento, reimpostandolo
allo stato *bozza* o allo stato *privato*.

