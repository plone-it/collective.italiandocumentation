Stati di pubblicazione di base
===============================

**Il sistema di controllo della pubblicazione di Plone è molto flessibile, 
a partire dalle impostazioni di base per la creazione di un elemento privato o pubblico.**

:Data: 18-04-2014
:Traduzione: Alex Sani
:Impaginazione: Alex Sani
:Revisione: Giovanni Giangiobbe

Nell'angolo in alto a destra del riquadro di modifica di qualsiasi tipo di contenuto --
cartelle, immagini, pagine, etc. e tutti i tipi di contenuto specializzati -- c'è
il menu per gestire lo stato di pubblicazione. Questo menu degli *stati* 
gestisce lo stato della pubblicazione:

.. figure:: ../_static/statemenu1.png
   :align: center
   :alt: 

L'intestazione del menu mostrerà lo stato di pubblicazione attuale del
contenuto, ad esempio *Stato: Privato*, come mostrato sopra. Lo stato Privato è lo
stato iniziale al momento della creazione di un elemento -- un'immagine caricata, una
pagina, una notizia -- ed in questo stato, come indica il nome,
l'elemento non sarà generalmente fruibile dai visitatori del sito
web. Scegliendo dal menu lo stato *Pubblica*, il contenuto diverrà fruibile agli utenti
anonimi del sito. L'opzione *Sottoponi per pubblicazione* viene utilizzata
nei siti dove ci sono dei revisori di contenuti che devono
approvare l'elemento per la pubblicazione, come descritto in seguito.

Inoltre, e questo sarà molto importante, certi tipi di contenuto, come ad esempio
le notizie e gli eventi, non appariranno sul sito web come ti aspetteresti,
fino a quando non verranno esplicitamente *pubblicati*.

Imprimiti nella memoria che: **Lo stato di pubblicazione è importante!**

Lo stato di pubblicazione può essere modificato solo dagli utenti che dispongono delle
autorizzazioni necessarie. Le scelte nel menu rispecchieranno le autorizzazioni
possedute. Ad esempio, in un sito web di un grande giornale,
un giornalista potrebbe aggiungere delle pagine come se fossero degli articoli, ma il menu di pubblicazione non
mostrerà la scelta *Pubblica* ma solo *Sottoponi per pubblicazione*.
Questo perchè il giornalista, prima della pubblicazione, deve inviare l'articolo
alla redazione per l'approvazione. Se tuttavia il tuo account ha i permessi, 
la scelta *Pubblica* sarà disponibile e potrai
semplicemente pubblicarlo in un solo passaggio.

Per un editore, un contenuto che è stato sottoposto
per la pubblicazione può essere *pubblicato* o 
*revocato*, revocato nei casi in cui l'invio sia inappropriato rispetto alla situazione
o per la ragione più comune ovvero che il contenuto ha bisogno di essere revisionato.

Dopo che un elemento è stato *pubblicato*, può essere *revocata la pubblicazione*, per
reimpostare lo stato alla *bozza pubblica*, o *mandarlo indietro* allo stato privato. 
Le scelte del menu di pubblicazione cambieranno di conseguenza:

.. figure:: ../_static/statemenu2.png
   :align: center
   :alt: 

Occorre prendere in considerazione di revocare ("annullamento della pubblicazione"), o di
rendere *privato*, qualsiasi contenuto che è diventato obsoleto o indesiderato per qualsiasi 
ragione. L'impostazione *privato* renderà l'elemento invisibile al pubblico e nei risultati
delle ricerche, ma rimarrà nel caso in cui il format o i contenuti 
(testo, immagini, etc.) servano in futuro. Questo è utile soprattutto per i contenuti 
relativi a eventi che possono ripresentarsi o a contenuti che fanno parte di una serie di contenuti simili. 
La decisione di cancellare un contenuto a semplicemente
impostarlo come *privato* dipende dalla disponibilità
di una copia del contenuto stesso sul proprio PC. 
Se il contenuto è di grandi dimensioni, nel senso di spazio su disco occupato, 
è probabilmente opportuno farsene una copia locale prima di concellarlo,
se lo spazio sul server è un problema.

