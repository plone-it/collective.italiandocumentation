Viste per una cartella
======================

**Le cartelle hanno il tab Visualizza, che permette di impostare i vari modi in cui può essere mostrato 
il contenuto della cartella stessa.**

Per la maggior parte dei contenuti, puoi editare il contenuto stesso per cambiare il modo
in cui esso appare. Ma le cartelle sono tipi di contenuto particolari. In quanto
contenitori di altri elementi, le cartelle posso mostrare il loro contenuto
in vari modi, tra loro diversi. Spiegheremo in questa sezione le varie opzioni di visualizzazione
del contenuto di una cartella.

Ipotizza uno scenario in cui un appassionato di farfalle, John Smith, ha effettuato
l'accesso al suo sito web per lavorare su una sezione dedicata alle farfalle Skipper.
Egli naviga fino alla cartella "Skipper" tramite click sui tab principali del sito web, cioè tramite il menù
di navigazione, che è posto a sinistra nel layout di default del suo sito Plone.
Quando clicca sulla cartella "Skipper", viene mostrato il pannello di visualizzazione standard della cartella, 
più semplicemente la "vista standard":

.. figure:: ../_static/folderviewstandard.png
   :align: center
   :alt: folder-view-standard.png


Il tab *Visualizza* mostra sempre il modo in cui un qualsiasi contenuto
appare al navigatore anonimo del sito web. Fai click sul tab *Visualizza*, perciò,
ogni volta che vuoi vedere come un contenuto che hai modificato viene visualizzato dagli utenti del sito.
Nel caso delle cartelle, vedrai la lista dei contenuti in essa compresi, in una delle
diverse possibilità di presentazione selezionabili tramite il menù a tendina *Vista*.
La vista di default è chiamata *Vista standard*:


.. figure:: ../_static/folderdisplaymenu.png
   :align: center
   :alt: null

Di seguito, invece, come appare la *Vista riassuntiva*:

.. figure:: ../_static/folderviewsummary.png
   :align: center
   :alt: null

E ancora, la *Vista tabellare*:

.. figure:: ../_static/folderviewtabular.png
   :align: center
   :alt: null

E, infine, la *Vista provini*, che è particolarmente utile per le immagini,
ma funziona anche per gli altri tipi di contenuto:

.. figure:: ../_static/folderviewthumbnail.png
   :align: center
   :alt: null

Creare un album fotografico in Plone è molto semplice. Devi solo
aggiungere le foto (immagini, tipicamente in formato .jpg) in una cartella
ed impostare per la cartella stessa la **Vista provini**.
La vista si aggiornerà automaticamente man mano che aggiungi nuove
immagini alla cartella, mostrandole in maniera raggruppata all'interno della pagina,
se necessario in ragione del numero crescente.

Se stai caricando immagini fotografiche da una macchina fotografica
digitale o da uno scanner, ti converrà probabilmente ridimensionarle
sul tuo PC prima di caricarle, perchè spesso esse sono troppo grandi. 

Impostare un singolo contenuto come vista per una cartella
----------------------------------------------------------

La funzionalità appena descritta che permette di impostare la vista di una cartella
come un elenco di contenuti ben si adatta al modo in cui noi pensiamo
alle cartelle -- come contenitori di contenuti, appunto --. Plone, tuttavia,
offre anche un modo facile di impostare come vista di una cartella anche un 
qualsiasi singolo contenuto della cartella stessa. Questa possibilità
massimizza il vantaggio che deriva dal fatto che il menù di navigazione
di un sito web Plone si compone in maniera automatica, mappando
dinamicamente le sue voci sulla struttura delle cartelle man mano che queste vengono create.


Puoi ad esempio impostare una singola pagina come vista di
una cartella, e ciò può tornare utile nel caso volessi mostrare il documento più recente
tra quelli presenti all'interno della cartella stessa. Oppure, puoi impostare come vista
una collezione, che di per se è già un potente strumento di filtro di contenuti.
Le impostazioni della vista di una cartella dovrebbero essere usate con attenzione,
poichè cambiano il modo in cui una cartella si comporta, dall'essere un semplice contenitore all'essere
un collegamento diretto ad un contenuto. Invece, puoi spesso ottenere ciò che desideri
semplicemente usando le collezioni, che saranno descritte più avanti in questo manuale.


Di seguito, proseguiremo analizzando il tab *Contenuti*, per descrivere
altre importanti funzioni per l'accesso ai contenuti presenti nella lista all'interno di una cartella.

