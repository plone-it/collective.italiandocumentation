Introduzione
============

Introduzione a TinyMCE.

TinyMCE è un editor WYSIWYG (What You See Is What You Got) in Javascript basato su una piattaforma web indipendente, con
il quale è possibile creare contenuti HTML sul proprio sito web. 
TinyMCE supporta molti Sistemi Operativi e browsers.
Alcuni esempi sono: Mozilla, Internet Explorer, Firefox, Opera, Safari
e Chrome. TinyMCE ha alle spalle una consistente base di utenti e una community di sviluppo molto attiva.

TinyMCE è l'editor visuale di default a partire da Plone 4.0,
sebbene Kupu sia comunque disponibile per gli utenti che lo preferiscono. 
Si è deciso di fornire TinyMCE
come editor di default perchè Kupu non è un componente adeguatamente manutenuto, laddove
TinyMCE può vantare sia un utilizzo molto più diffuso in diverse community, sia una più ampia disponibilità
di plugin, oltre a funzioni native molto interessanti come, ad esempio, 
la possibilità di aggiungere link sia interni 
sia esterni utilizzando lo stesso pulsante.

